Openingstijden: Dit monument is altijd te bezichtigen.
Entree: Gratis

Het monument 'Judith met het hoofd van Holofernes' in Breda is een wit natuurstenen beeld van een staande vrouwenfiguur met in haar linkerhand een mensenhoofd en in haar rechterhand een zwaard. Het beeld is geplaatst op een ronde zuil van witte natuursteen. Onder op de zuil is een vierkant reliëf aangebracht, waarop mannen met wapens en vrouwen met kinderen staan afgebeeld. De zuil is geplaatst op een voetstuk, waarop teksten van de dichter Karel Meeuwesse prijken. Naast het beeld is een kleine gedenksteen geplaatst.

Symboliek: 
De voorstelling is geïnspireerd op de Bijbelse figuur Judith (uit het apocriefe boek), die in haar eentje de vijand verslaat. Hiermee wordt het kwaad overwonnen.