De Willem Merkxtuin in Breda is een ‘oase’ van kunst en rust in de binnenstad. Nergens zie je in Breda zoveel kunst op een kleine oppervlakte als hier. Er zijn 14 kunstvoorwerpen te vinden en een zonnewijzer (die we niet echt als kunst kunnen bestempelen). De Merkxtuin bevindt zich min of meer verscholen achter de voormalige hofhuizen in de Catharinastraat,  de Sint Annastraat en de Veemarktstraat en is te bereiken via 3 poorten. Een van de poorten is aan de zijde van de Catharinastraat is signeerd met de tekst “Hof van Ghestel”. De tuin grenst in feite en loopt zelfs over in de achtertuinen van de buurtbewoners. Vanwege het semi publieke karakter en uit respect voor de privacy van de bewoners is de tuin slechts toegankelijk voor publiek tussen 8:00 en 16:00 uur en in het weekend tussen 11:00 en 17:00 uur. De tuin is een uniek stukje cultuur met prachtige bomen en planten. De Merkxtuin is vernoemd naar Willem Merkx die burgemeester was van  1967 tot 1983.