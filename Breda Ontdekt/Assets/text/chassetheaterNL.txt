Het Chassé Theater is een groot theater in de binnenstad van Breda, naast de oude Kloosterkazerne. Het theater is vernoemd naar de legerofficier David Hendrik Chassé. Het is gehuisvest in een modern gebouw met een opvallend golvend dak naar een ontwerp van Herman Hertzberger, dat uit 1995 dateert. Het theater bestaat uit drie theater- en drie filmzalen met in totaal ruim 2500 zitplaatsen.