20. Op de hoek Molenstraat en de Oude Vest gaat u linksaf.

Op deze hoek ziet u aan de overkant een voornaam monument uit de 
geschiedenis van Breda: de kloosterkazerne. Het is een deel van het vroegere 
zusterklooster St. Catharinadal, dat hier sinds 1295 gevestigd was. Het 
huidige gebouw dateert uit 1504. In 1645 werden de zusters Norbertinessen 
vanuit Breda naar Oosterhout verdreven.
